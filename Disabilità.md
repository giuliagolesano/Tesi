**Classificazione delle disabilità**
Affrontare le sfide quotidiane per una persona con disabilità può sembrare un compito difficile. Tuttavia, grazie ai numerosi progressi nel campo degli ausili e delle soluzioni tecnologiche, è oggi possibile migliorare significativamente l'autonomia e la qualità della vita di coloro che convivono con questa condizione.

Ogni tipologia di disabilità, del resto, presenta delle sfide uniche e richiede soluzioni specifiche e mirate, capaci di trasformare barriere apparentemente invalicabili in opportunità concrete per vivere in un ambiente che non solo sia sicuro, ma che offra anche un elevato grado di accessbilità e comfort.

Il termine *disabilità* si riferisce a una condizione fisica o mentale che limita significativamente una o più attività fondamentali della vita le cui cause possono essere molteplici e variano da condizioni congenite a lesioni o malattie acquisite nel corso della vita.

Inoltre è importante fare una distinzione tra "handicap" e "disabilità". Se la disabilità viene definita come la perdita o la limitazione della capacità di compiere una determinata azione, l'handicap si riferisce alla condizione di svantaggio che la persona con disabilità subisce in conseguenza di tale limitazione. 
Ad esempio: una persona con una disabilità fisica potrebbe avere difficoltà a salire le scale; l'handicap è l'impossibilità di accedere a un edificio privo di rampe o ascensori.

Handicap e disabilità, dunque, sono concetti strettamente connessi ma distinti: l'handicap rappresenta una condizione di svantaggio sociale che deriva dall'integrazione di una persona con disabilità nella società.

Questo riconoscimento ha portato un'attenzione crescente verso lo sviluppo di ausili e soluzioni tecnologiche che aiutino a superare le barriere quotidiane. 
Superare questi ostacoli, infatti, è essenziale per permettere loro di vivere a pieno ogni situazione quotidiana.

L'organizzazione mondiale della sanità stabilisce linee guida e classificazioni internazionali e riconosce diverse forme di handicap:
- nell'orientamento;
- nell'autonomia fisica;
- nella mobilità;
- occupazionali;
- nell'integrazione sociale;
- nell'indipendenza economica;
Ma diventa fondamentale comprendere a fondo le 4 tipologie di disabilità e le limitazioni specifiche:
- disabilità fisica o motoria;
- disabilità intellettiva;
- disabilità psichica;
- disabilità sensoriale;

***Disabilità fisica o motoria***
La definizione di disabilità fisica o motoria riguarda una condizione che limita la capacità di una persona di muoversi o di usare determinate parti del corpo.
Può essere causata da una vasta gamma di fattori, inclusi traumi, malattie degenerative, condizioni congenite e altre affezioni mediche.

Proprio per questo motivo, le persone con disabilità fisiche possono avere difficoltà a eseguire attività quotidiane come camminare, sollevare oggetti o persino mantenere l'equilibrio. E' importante ricordarsi però che esistono diversi tipi di disabilità fisica, e ciascuno di essi presenta sfide uniche.

***Disabilità intellettiva***
La disabilità intellettiva è una condizione caratterizzata da limitazioni significative sia nel funzionamento intellettivo che nel comportamento adattivo, che include molte abilità sociali e pratiche quotidiane. 
Questa forma di disabilità può essere causata da una varietà di fattori, tra cui anomalie genetiche, complicazioni durante la nascita o malattie che influenzano lo sviluppo del cervello.
*Sindrome di down, autismo, ritardo mentale...

***Disabilità psichica***
La disabilità psichica si riferisce a condizioni che influenzano il comportamento, le emozioni e la capacità di una persona di gestire le attività della vita quotidiana. 
Le cause di queste disabilità possono essere complesse, derivanti da un'interazione di diversi gattori genetici, ambientali e psicologici.
*Depressione maggiore, disturbo bipolare, schizofrenia...

***Disabilità sensoriale***
La disabilità sensoriale riguarda le limitazioni nelle capacità di percezione sensoriale, come vista, udito o altre forme di percezione sensoriale. 
Queste disabilità possono essere presenti dalla nascita o svilupparsi a causa di malattie, infortuni o invecchiamento.




**Disabilità comunicativa**
Le disabilità comunicative comprendono un'ampie gamma di disturbi legati a difficoltà più o meno marcate, fino alla totale assenza del linguaggio verbale. 
Esse riguardano la capacità di usare in maniera propria il linguaggio e di comprenderlo. 
In via generale, i bisogni comunicativi complessi possono essere di due tipi:
- solo in uscita: si tratta di quegli individui che presentano disabilità motorie con sviluppo cognitivo nella norma. Essi, dunque, hanno difficoltà a muoversi e ad articolare frasi ma non presentano problemi di comprensione.
- in entrata e in uscita: l'individuo presenta difficoltà cognitive che gli impediscono di esprimersi e di comprendere pienamente ciò che gli viene detto. (autismo, sindromi genetiche, disabilità intellettiva...)

***Disturbi specifici del linguaggio:***
Il bambino che presenta un disturbo del linguaggio ha spesso uno sviluppo cognitivo tipico ma manifesta difficoltà legate a "una inefficienza dei sistemi di apprendimenti computazione e di memoria procedurale, che costituiscono la base del processamento linguistico. Queste inefficienze influenzano i processi di elaborazione degli stimoli verbali in input e condizionano in modo persistente anche l'output linguistico"

***La Comunicazione Alternativa Aumentativa***
Vengono considerate forme di CAA tutte le modalità di comunicazione che possono facilitare e migliorare la comunicazione di tutte le persone che hanno difficoltà a utilizzare i più comuni canali comunicativi. 
Gli interventi di CAA sono progetti costruiti attorno alla persona con intenzionalità comunicativa e costituiti da un insieme di conoscenze, tecniche e strategie, volti a integrare le modalità comunicative già esistenti o a sostituire l'eloquio qualora completamente assente.
Alla base di molti sistemi di CAA c'è la comunicazione iconica, cioè basata su immagini o set di simboli ai quali è associato un determinato messaggio.
Tra i più comuni sistemi di comunicazione iconica da ricordare in particolare il Picture Communication Symbols (PCS), Widgit Literacy Symbols (WLS) e il Bliss. Per maggiori informazioni.


La tecnica della Comunicazione Facilitata (CF) è caratterizzata da un ruolo più attivo del facilitatore (della persona che aiuta lo studente a comunicare), che interviene in questo caso anche con un supporto fisico, ossia una guida alla selezione dei tasti durante la scrittura al computer. Nella CF il facilitatore ha il compito, assai delicato e controverso, di accompagnare il gesto dello studente con difficoltà comunicative aiutandolo a scrive il messaggio.

- strumenti a bassa tecnologia, come il vocabolario dei gesti, il quaderno dei resti, il passaporto comunicativo, l’agenda visiva, le strisce visive, l’etichettatura ambientale, …
- strumenti a media tecnologia, come i VOCA’s
- strumenti ad alta tecnologia, tra cui i dispositivi informatici high tech












**sitografia**
- https://www.mobilitycare.it/blog/tipi-di-disabilita/
- https://www.ctsvenezia.it/newsite/index.php/percorsi-guidati-disabilita/comunicativa-relazionale
-https://www.uniurb.it/corsi/1757186
